## **Licenza del Software Personalizzato (CSL) v1.0**

*Copyright (c) 2025 roob-p*

È concessa autorizzazione a qualsiasi individuo di utilizzare, copiare, modificare e distribuire questo software per scopi non commerciali, a condizione che vengano rispettate le seguenti condizioni:

**1.** L'avviso di copyright sopra indicato e questa licenza devono essere inclusi in tutte le copie o porzioni sostanziali del Software.

**2.** La modifica di questo software per scopi commerciali, incluso il riutilizzo totale o di porzioni significative del codice sorgente in progetti e software destinati alla vendita, è vietata senza un’autorizzazione scritta preventiva da parte del detentore del copyright.

**3.** Questo software viene fornito "così com'è", senza alcuna garanzia di alcun tipo, espressa o implicita, incluse, ma non limitate a, le garanzie di commerciabilità, idoneità per uno scopo particolare e non violazione. In nessun caso l'autore o il detentore del copyright sarà ritenuto responsabile per qualsiasi danno, reclamo o altra responsabilità che sorga da, fuori da o in connessione con il software, il suo utilizzo o altre operazioni relative ad esso.
In caso si voglia includere o modificare questo software per scopi commerciali, siete pregati di contattarmi.

La mia repository su GitHub è disponibile su: https://github.com/roob-p/SkipUacTaskCreator

</br>

### **Versione ufficiale della licenza**
Questa è la versione ufficiale della licenza. In caso di discrepanze con altre traduzioni, fa fede la versione in italiano.

</br>
</br>

*-Le condizioni che seguono sono puramente umoristiche e, ovviamente, al contrario delle parti precedenti, non devono essere considerate come disposizioni legali vincolanti:*

L'autore, con il sopracitato software, non potrà essere considerato responsabile di eventuali escalation conflittuali concludentesi in esiti delittuosi o altrimenti nefasti, verificatesi durante liti condominiali, pranzi dalle suocere, shopping coi partner in periodi di saldi, gite in montagna, nonchè scambi di opinioni col vicinato (tanto nelle parti comuni interne  degli androni dei palazzi, quanto nelle aree prospicenti ad essi), né avrà motivo di essere ritenuto causa di eventi naturali, artificiali o paranormali che dovessero interrompere bruscamente tranquille passeggiate nel parco e/o altre attività, motorie e non, sovente ascrivibili ad ore di svago. Non potrà altresì essere considerato come parte delle cause che dovessero portare a: invasioni aliene, pandemie zombie, ritorno dei Maya, rottura del continuum spazio-temporale, innalzamenti del livello DEFCON, formazione di buchi neri e disturbi intestinali (quest’ultimo, probabilmente, il peggiore di tutti).  
